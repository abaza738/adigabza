# Адыгэгу

Ди Адыгэ лъэпкъым гуауэу,  
Илъэгъуар пхуэмыгъэвын.  
ХэкIуэдащ цIыхушхуэ зауэм,  
МелуанкIэ пхуэмыбжын.

---

Къэнэжар дымащIэ дыдэщ,  
Дуней псэум зэбгырыпхъащ.  
Сэ сошынэр дыкIуэдыну  
ЗыщIызыфхуэзгъазэр арщ.

---

Сигур бампIэм зэгуеудыр  
Согупсысыр махуэ къэс,  
Сыт дызэрхъуар Адыгэр?  
Япэм жедгъэIау Черкес.

---

Ди Адыгэ лъэпкъым дауикI  
Сытым щыгъуи диIэщ лIыфI.  
Дуней псэум дыщыцIэрыIуэу  
Дгъэлъыхъуэнут дэр нэхъыфI.

---

Ауэ иджырей зэманым,  
ЗэIыхьауэ сфIощIыр куэд.  
Нэмыс-Хабзэ ямыщIэжу,  
Жьгъей хъуауэ, мес, мэкIуэд.

---

Сигур бампIэм зэгуеудыр  
Согупсысыр махуэ къэс,  
Сыт дызэрхъуар Адыгэр?  
Япэм жедгъэIау Черкес.

---

Лъэпкъыр узыншэну хуеймэ,  
ИфIыр ирегъэлъэпIэж.  
ДэIэпыкъуи щапхъэ щIыи,  
Утыку къилъхьэ псалъэ пэж.

---

Уадыгэу зыплъытэжмэ,  
Напэ уиIэмэ улIыфIщ,  
Лъэпкъым ипщIэр лъагэу пIыгъым,  
Уогъэбагъуэр абы ифI.

---

Сигур бампIэм зэгуеудыр  
Согупсысыр махуэ къэс,  
Сыт дызэрхъуар Адыгэр?  
Япэм жедгъэIау Черкес.

---

Адыгэ хабзэу псынэпсу къабзэр,  
Дывмыгъэутхъуэу дывгъэIыгъыжи.  
Дэ ди анэбзэу Адыгэбзэр,  
А фIыгъуэ псоми тIурывгъэлъэжи.

---

Мис абы щыгъуэщ Адыгэ лъэпкъым,  
И Iуэхур дахэу зыщиужьынур.

---

Мис абы щыгъуэщ щыжытIэ хъунур,  
Адыгэр зеикI мыкIуэдыжыну.

Мис абы щыгъуэщ щыжытIэ хъунур,  
Адыгэр зеикI мыкIуэдыжыну.

---

[YouTube (Old version)](https://www.youtube.com/watch?v=_dd5ZHnOTag)

[YouTube (New version)](https://www.youtube.com/watch?v=eFjyV5Thmdg)
