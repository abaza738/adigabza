И лъабжьэр щIылъэм хэмытамэ,  
Жыгыщхуэр сытым щIиIыгъэнт?  
Дыгъэщхуэр уэгум имытамэ,  
ГуфIэгъуэр сытым хуэгъэгъэнт?

---

ФIылъагъуныгъэр щымыIамэ,  
Мы дунейшхуэр мыгъэгъэнт,  
Ар цIыхухэм я гум имылъамэ,  
ЦIыху насыпыфIи щымыIэнт.

---

Жьапщэр къыкъуэурэ къыхитхъэмэ,  
И къуэпсыр щIылъэм хэкIуэдэнт.  
Е ар гу бампIэм зэгуитхъамэ,  
И щхьэкIэр гъатхэм мыгугъэнт.

---

ФIылъагъуныгъэр щымыIамэ,  
Мы дунейшхуэр мыгъэгъэнт,  
Ар цIыхухэм я гум имылъамэ,  
ЦIыху насыпыфIи щымыIэнт.

---

Уи лъагъуныгъэр мы си гущIэм  
Дыгъэу сыт щыгъуи щхьэщытам.  
Къыпэлъэщынтэкъым си гъащIэм  
Борэни жьапщи зэхэтам.

---

ФIылъагъуныгъэр щымыIамэ,  
Мы дунейшхуэр мыгъэгъэнт,  
Ар цIыхухэм я гум имылъамэ,  
ЦIыху насыпыфIи щымыIэнт.

---

[YouTube](https://www.youtube.com/watch?v=K_m6pTf_WFY)
