# Къайсэрыжьым и Ӏистасйоныр

Дыщэблыр дэнлъэч къыщысщӏкӏэрэ сэрмыгъуэ,  
Бзуущхьэу хызогъэзагъэр.  
Пӏэщхьагъкӏэ зигу мызэгъахэри сэрмыгъуэ,  
Дунейкӏэ жыхьэнэмэкъэ.

---

Къайсэрыжьым фи ӏистасйонми сэрмыгъуэ,  
Мэфӏэгур щызэрызэрошэр.  
Зэпылъу зэрымышахэри сэрмыгъуэ,  
Дунейкӏэ жыхьэнэмэкъэ.

---

Жыжьэурэ укъысхуэувурэ сэрмахуэ,  
Тэрмэшкӏэ укъызопсалъэр.  
Гъунэгъуу дызэбгъэпсалъэтэм сэрмыгъуэ,  
Ди ӏуэхухэр къызэфӏэкӏынут.

---

Къайсэрыжьым фи фабрикъэжьхэми сэрмыгъуэ,  
Щӏэкӏышхуэр къыщыщӏагъэкӏыр.  
Ди ӏуэхухэр тхузэфӏэзгъэкӏми сэрмахуэ,  
Ахърэтым и жэнэтыр ейти.

---

Данэурэ си щхьэцыгъуэшхуэри сэрмыгъуэ,  
Пӏэ лъапэм щызогъэлъалъэр.  
Нэпсурэ къезгъэлъэлъэхыри сэрмахуэ,  
Си благъэм фи гуэныхь щӏакъэ.

---

Данэурэ си щхьэцыгъуэшхуэри сэрмахуэ,  
Мажьэдзэм схузэгуимыхи.  
Пхъэхкӏэрэ сызыгуэфхынуми сэрмахуэ,  
А щӏалэр сигум имыкӏыну.

---

Къайсэрыжьым фи уэздыгъэшхуэхэр сэрмахуэ  
Нэху дахэу кызэкӏэлъыщӏонэр,  
А щӏалэр сигу кыщридзэкӏэ сэрмахуэ,  
Ӏэл фӏыцӏэу сыкъызэщӏонэр.

---

Бзэпсурэ си пшынэ фӏыцӏэри сэрмахуэ  
Дыгъэпсым хызогъэпсалъэр,  
А щӏалъэм зэ сезгъэпсалъэми, сэрмахуэ  
Ахърэтым и жэнэтыр ейти.

---

Мэрашым и данэ ӏувыри сэрмахуэ  
Ери-ей сэ къызолажьэр,  
Си ныбжьым къэслъэгъуа лажьэри сэрмахуэ,  
А щӀалэм сщигъагъупщакъэ.

---

Ӏэпэщащэу си пшынэ фӀыцӀэри сэрмахуэ,  
Ералахь пхъуантэм щощыгъуэр  
МыдэкӀэрэ жэщищ-махуищкӀэрэ сэрмахуэ,  
Си лэгъунэм сыщыщыгъуакъэ.

---

ИпщэкӀэ Къунашей гъуэгури сэрмахуэ,  
ПцӀэгъуэплъым къызыхеудэр  
Ей мыгъуэ сызэгуэмыудурэ сэрмахуэ  
А щӀалэм сыӀувгъэплъэжыт.

---

[YouTube](https://www.youtube.com/watch?v=_KyJFj_xk7s)
